Krajské kolo SOČ – Gymnázium Uherský Brod – 15. 5. 2008      

Pokyny pro činnost odborných porot

1) Dodržujte průběh obhajoby u všech stejně: úvodní slovo 5 - 10 minut, diskuse maximálně 10 minut (celkem max. 20 minut). Obhajoba SOČky je kolegiální rozprava  nikoliv obhajoba diplomové práce.

2) Každý člen poroty bodově ohodnotí každou práci do své tabulky (kritéria s maximálními počty bodů jsou uvedena u každé tabulky). Při bodování využívejte celé škály bodů.

3) Úkoly předsedy poroty (jako předseda poroty byl navržen člen poroty uvedený jako první):
•	Zpracuje výslednou tabulku a po dohodě se členy poroty stanoví pořadí prací (pokud se účastní aspoň tři práce, musí stanovit 1., 2. a 3. místo, nikoliv první až druhé nebo dvě třetí místa).
•	Zapíše do každé přihlášky: 
- datum: 15. 5. 2008
- umístění práce
- stručné hodnocení práce a doporučení či nedoporučení k postupu do celostátního kola
- čitelný podpis
Do celostátního kola postupuje nejvýše jedna práce za obor. V případě rovnosti bodů na předních místech  upřednostněte práci, jejíž obhajoba byla přesvědčivější. V krajním případě lze výbornou práci z druhého místa navrhnout do tzv. licitačního kola celostátní přehlídky (tuto variantu prosím napřed konzultujte s D. Viktorýnem); doporučení do licitačního kola je nutno rovněž zapsat do přihlášky.
•	Tabulku s výsledky předá prof. Viktorýnovi a vyzvedne zde vytištěné diplomy a osvědčení o účasti. 
•	Podle tabulky vyhlásí výsledky soutěže, předá diplomy a odměny; nechá si potvrdit převzetí odměn (dva formuláře – jeden pro peněžní, druhý pro věcnou odměnu).
•	Autorovi vítězné práce předá pozvánku na celostátní přehlídku.
•	Po skončení soutěže odevzdá složku s dokumentací a postupující práci (případně ještě práci navrženou do licitačního kola) krajskému koordinátorovi SOČ D. Viktorýnovi.

4) Porota zajistí, aby postupující práce měla všechny náležitosti (úplně vyplněnou přihlášku, dva výtisky práce a dvakrát elektronickou verzi na CD). Zaslání do celostátního kola zajistí krajský koordinátor. Ostatní (nepostupující) práce si odvezou soutěžící domů.

Děkujeme všem členům poroty za jejich obětavost a ochotu, se kterou se podíleli na krajském kole SOČ. Děkujeme za úsilí věnované prostudování soutěžních prací i za vlastní práci při jejich obhajobě.

RNDr. Drahoslav Viktorýn
krajský koordinátor SOČ
